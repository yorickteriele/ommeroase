---
blocks:
  - background: bg-default
    headline: Kwantumkracht
    tagline: >
      Bij Ommer Oase zijn ook energetische behandelingen mogelijk. Reiki werd al
      gegeven en valt hier ook onder. Nieuw zijn de kwantumkracht behandelingen
      en de intentiemodule. Bij deze behandelingen wordt gewerkt met energie en
      energetische informatie. Hoewel de werking van energie steeds meer
      wetenschappelijk kan worden aangetoond blijft het voor de meeste mensen
      een beetje “zweverig”.  Omdat het vaak letterlijk ons verstand te boven
      gaat. Wij mensen willen graag alles kunnen begrijpen en verklaren. Ik
      eigenlijk ook maar inmiddels accepteer ik dat dat niet echt lukt. Het
      weten en het vertrouwen dat het werkt groeit naarmate je je erin verdiept
      en er daadwerkelijk mee aan de slag gaat. Het bewijs vind ik in de
      ervaringen en effecten van deze behandelingen. In de meeste gevallen geen
      quick-fix oplossingen maar een start van een (bewustwordings)proces waar
      structurele verbeteringen van klachten kunnen optreden. Zoals bij alle
      holistische en natuurgeneeskundige behandelingen gaat het om de aanpak van
      de oorzaak en niet om symptoombestrijding. De insteek voor Ommer oase is
      “met beide voeten op de grond”.  Mijn wens is om deze manier van
      behandelingen geven uit de zweverige hoek te halen en toegankelijk voor
      iedereen te maken. Het liefst met een vleugje humor en luchtigheid en
      vooral met de boodschap “verwonder je”.


      **Waarom KwantumKracht bij Ommer Oase**


      Al een aantal jaar ben ik geïnteresseerd in het begrip kwantumveld. Voor
      mij betekent dit het energetische veld in ons en om ons heen wat oneindig
      is. “Het bevat alle informatie van alles wat er is geweest, nu is en nog
      zal gebeuren. Het wordt ook wel het veld van alle mogelijkheden genoemd.
      Vanuit intentie kun je met dit veld werken. Alle informatie komt naar je
      toe als je er om vraagt. Via dit kwantumveld zijn we ook allemaal met
      elkaar verbonden” (van
      [www.kwantumkracht.nl](http://www.kwantumkracht.nl)). Voor mij is het
      kwantumveld iets magisch en heeft mijn kijk op het leven positief
      veranderd. Het stemt me hoopvol want alles is mogelijk.


      Het magische zit hem in meerdere aspecten, namelijk dat echt alles uit
      trillingen/energie bestaat (ook het onzichtbare zoals gedachten en
      woorden), dat door beïnvloeding alles kan veranderen (het toverstokje),
      dat alles blijft bestaan in de vorm van informatie omdat energie niet kan
      verdwijnen. En dat er dus een veld is waar alle informatie “opgeslagen”
      ligt. En tenslotte ook dat we nu wel iets weten maar tegelijkertijd ook
      nog steeds heel weinig omdat het met het verstand moeilijk te bevatten is.


      Kwantumkracht is een energetische behandelmethode die ons onderbewustzijn
      aanspreekt. Het is ontwikkeld door Alice van den Berg en Marjolein van der
      Burgt  Voor mij is dit het toverstokje. Niks zweverigs maar gelukkig met
      een nuchtere insteek. Dat laatste betekent voor mij dat iedereen het kan
      en je er geen speciale gave voor hoeft te hebben. Zo bijzonder dat we in
      staat zijn ons te verbinden met het kwantumveld. Dat we door intentie,
      gedachten en woorden energie kunnen beïnvloeden waarmee we veranderingen
      teweeg kunnen brengen.


      **Kwantumfysica**


      Kwantumkracht behandelingen zijn gebaseerd op de kwantumfysica. Dit is de
      wetenschap die zegt dat alles uit licht en informatie bestaat. Alles
      bestaat uit kleine deeltjes die op een bepaalde frequentie met elkaar in
      trilling zijn. Deze trillingen vormen een alomvattend energieveld, het
      kwantumveld. Dit veld is een onuitputtelijke bron van energie en
      informatie. Het is ons brein, hart en ons geheugen. Het is zelfs een
      eeuwige blauwdruk van de hele wereld, Dit veld is de kracht die
      uiteindelijk bepaalt of wij gezond of ziek zijn en het is deze kracht
      waarmee we verbinding moeten krijgen om te kunnen genezen. Via het
      kwantumveld is alles en iedereen met elkaar verbonden. Ons onderbewustzijn
      is verbonden met dit veld.


      **Bewustzijn**


      In dit verband is ook het bewustzijn belangrijk. Een begrip waar vele
      disciplines al enige tijd over buigen. Bewustzijn wordt omschreven als het
      overdenken van indrukken uit de buitenwereld (weten van wat je ziet, hoort
      of voelt en daarover kunnen vertellen) of op eigen psychische processen
      (weten van wat er in je omgaat en daarover kunt vertellen). Bewustzijn is
      het vermogen om te kunnen ervaren en waarnemen, oftewel een beleving of
      besef hebben van jezelf en de omgeving.


      **Het onderbewuste**


      Alles wat we ooit hebben meegemaakt ligt opgeslagen in ons onderbewuste.
      Ons onderbewuste stuurt ons gedrag, gevoel en onze gezondheid voor zo’n
      95%. Hoe meer bewustzijn we krijgen op hoe we onbewust gestuurd worden,
      hoe meer invloed we kunnen uitoefenen op ons leven.


      **Kwantumkracht behandelingen: Kwantum Reset en Kwantum Reis**


      **Kwantum Reset**


      De Kwantum Reset is een proces waarbij je hele energiesysteem opgeschoond
      en gereset wordt. Dit omvat de aura en chakra’s die ook verbonden worden
      met de hormoonklieren of organen en hun werking. Het lichaam ruimt
      blokkades op. Dit kan ter plekke gebeuren maar ook geleidelijk in de dagen
      en weken erna. Jouw systeem bepaalt de snelheid en wat het los laat.


      Bij deze behandeling lig je comfortabel op de bank. We maken verbinding
      met het kwantumveld en vervolgens gaan we met woorden en intentie het hele
      energiesysteem langs. Woorden en intentie zijn trillingen. Je cellen
      reageren erop.


      Tijdens de behandeling kun je van alles ervaren en soms ook helemaal
      niets. Dat laatste betekent niet dat er niks gebeurt. Zelfs als je in
      slaap valt werkt het door. Vaak worden sensaties als schokjes en
      tintelingen gevoeld. Ook worden vaak sensaties rondom ogen en in het hoofd
      gevoeld. Allemaal een teken dat je in proces bent zoals we dat mooi
      noemen.


      Nadien voel je je meestal ontspannen en rustig.


      **Kwantum Reis**


      Met de Kwantum Reis wordt ingezoomd op een specifiek thema welke gebaseerd
      is op lichamelijke, emotionele en psychische klachten. We zetten deze
      klachten om naar een diepe wens. De juiste formulering van de klachten en
      wens is belangrijk. We testen samen welke formulering het beste bij jou
      past. Vervolgens maken we verbinding met het kwantumveld en volgt een
      protocol in woorden. En ja ik weet dat dit een beetje zweverig overkomt
      maar mijn uitnodiging is om dit gewoon over je heen te laten komen en dit
      te ervaren. Het uitgangspunt is dat diep in jou een weten (ziel en hogere
      zelf) is waar de oorzaak van klachten ligt en wat er moet gebeuren. Het
      mooie is dat we dit met ons verstand niet hoeven te weten of te verklaren
      maar dat we het kwantumveld het werk laten doen. Net als bij de reset kan
      er direct een effect zijn maar meestal wordt een helingsproces gestart die
      nog dagen en weken door kan werken.


      **Wanneer zou je voor Kwantumkracht behandelingen kunnen kiezen?**


      Deze behandelingen kunnen altijd, ook als je niet direct klachten ervaart.
      Het levert vaak een diepe ontspanning op en een licht gevoel. Dit komt
      omdat je energiehuishouding wordt opgeschoond. Dit werkt dan juist weer
      preventief. Maar zeker als je al lang met klachten loopt en de huisarts
      niet echt meer wat voor je kan doen, behalve dan je medicatie geven voor
      vaak de symptomen, is het zeer de moeite waard.


      **Maar dan mis ik de aanraking**


      Als je voor een energetische behandeling kiest mis je mogelijk de
      aanraking in de vorm van massage. Massages werken ook heel ontspannend en
      helend maar op een ander niveau. Er zijn aantrekkelijke combi
      behandelingen mogelijk. Zie hiervoor het online boekingsprogramma.


      **De intentiemodule**


      Dit is een laagdrempelige manier om het werken met intentie en
      gedachtenkracht in een behandeling te verwerken. Hierdoor krijgt de
      behandeling naast ontspanning een diepere werking op je innerlijk.
      Eigenlijk zetten we hier ook iets uit in het kwantumveld. Een proces wordt
      opgang gebracht. De module kan naar wens klein of wat uitgebreider zijn.


      De volledige module bestaat uit:


      \* het uitspreken van een intentie, verlangen of doel en/of het trekken
      van een inzichtkaart.


      \* inhaleren van een etherische olie welke is afgestemd op de intentie.


      \* muziek afstemmen op bepaalde frequentie, ook weer ondersteunend bij
      intentie.


      \* tijdens aanvang van een massage luisteren naar een meditatie uit de
      Meditation Moments app. Hierbij zal meestal worden gekozen voor een
      meditatie van ca 10 tot max 20 minuten. Dit doen we in overleg en naar
      behoefte.


      Kijk bij Wellness voor de behandelingen (zie knop hieronder).


      Boek je behandeling online via de knop hieronder.


      Kijk ook eens op [www.kwantumkracht.nl](https://www.kwantumkracht.nl).
      Hier heb ik de training gevolgd. Veel van bovengenoemde informatie komt
      dan ook hier vandaan.
    actions:
      - label: Wellness
        type: button
        icon:
          color: white
          style: float
        link: /wellness
      - label: Boek hier!
        type: button
        icon:
          color: white
          style: float
        link: 'https://ommeroase.boekingapp.nl/'
    _template: hero
---

