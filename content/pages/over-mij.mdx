---
blocks:
  - background: tina/50
    headline: Over mij
    tagline: >-
      Een wens van mij was een eigen bedrijf op een mooie locatie. Zo gaaf dat
      ik de kans heb gekregen Ommer Oase te starten op vakantiepark Ommerland,
      een park in een mooie bosrijke omgeving.
    _template: hero
  - background: white
    content: >
      ## Wat vooraf ging…


      Ommer Oase beginnen was een mooie stap nadat ik op verschillende
      kruisingen heb gestaan en een bepaalde richting ben op gegaan. De
      schoolrichting begon anders. Wegens interesse in juridische zaken ben ik
      na de MDS naar de HEAO-MER gegaan. Na afronding van deze studie en een
      mooie baan bij het afstudeerbedrijf heb ik een pad bewandeld op het
      gebied van schoonheidsverzorging en natuurgeneeskunde.


      Ik begon in Zwolle in huis een eigen schoonheidssalon. Dat combineerde ik
      met een leuke baan bij ProRail. Met de komst van de kinderen ben ik
      bewust met de salon gestopt. In plaats daarvan ben ik naast de baan bij
      ProRail in loondienst gegaan bij Province waar ik als
      schoonheidsspecialiste en later ook als pedicure werkzaam was. Daar heb
      ik veel geleerd en een fijne tijd gehad.


      Ik ben er trots op dat ik mocht werken in een bedrijf met een prettige
      sfeer, waar iedereen welkom is en waar ruimte is voor persoonlijke
      aandacht. En dat neem ik graag mee naar Ommer Oase.
    _template: content
  - background: zinc/5
    content: >
      ## Holistische visie


      Ik ben er van overtuigd dat schoonheid van binnenuit komt. Als je in
      balans bent zul je dat uitstralen. In deze roerige tijden merken steeds
      meer mensen dat ze uit balans zijn. Hierdoor ontstaan klachten, vaak door
      stress. Stress is funest voor vele lichamelijke en mentale processen.
      Hier kun je wat aan doen door eerst eens te beginnen met rust en
      ontspanning op te zoeken.


      Dit kan door veel (buiten) te bewegen, in de natuur te zijn maar ook door
      het ondergaan van ontspannende behandelingen.


      Door mijn interesse in natuurgeneeskunde, oosterse wetenschappen en
      mindfullnes krijgen de behandelingen een extra dimensie. Voor mij is dat
      niet zweverig. Met beide benen op de grond ben ik me er van bewust dat
      alles energie is en dat wij een grote kracht en zelfhelend vermogen in
      ons hebben. Mijn doel is om jou met een ontspannen en weldadig gevoel
      weer naar huis te laten gaan.
    _template: content
  - background: white
    content: >
      ## Zo groen mogelijk…


      Zorg voor elkaar en de aarde vind ik heel belangrijk. Bij Ommer Oase
      wordt zoveel mogelijk gebruik gemaakt van biologische, ecologisch
      verantwoorde en eerlijke producten. Producten zijn dierproefvrij en
      zoveel mogelijk vegan. Als er al een dierlijk product of ingrediënt wordt
      gebruikt dan betreft het met name honing, bijenwas en propolis. En dan
      natuurlijk van de biologische teelt met respect voor de bijen.


      Als er geschikte alternatieven zijn wordt het gebruik van (wegwerp)plastic
      zoveel mogelijk vermeden. Dit geldt voor producten die ik gebruik tijdens
      de behandelingen maar ook voor de artikelen in de cadeaushop,
      cadeauverpakkingen, wasmiddelen en schoonmaakartikelen.
    _template: content
  - background: tina/50
    headline: Maak een afspraak
    tagline: >-
      Ervaar zelf de ontspanning en verzorging bij Ommer Oase. Boek nu je
      behandeling.
    actions:
      - label: Boek Nu!
        type: button
        icon:
          name: Calendar
          color: white
        link: 'https://ommeroase.boekingapp.nl/'
      - label: Neem contact op
        type: link
        icon:
          name: Mail
          color: primary
        link: /contact
    _template: cta
---
